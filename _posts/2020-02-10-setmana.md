---
layout: post
title: Resum d'activitats 10/02/2020
author: Angel
categories: activitats
---

## Reunió conjunta Gerència + Junta PASF + Comitè PASL (6/2/2020)

Durant aquesta setmana vam preparar la reunió conjunta que amb
Gerència, conjuntament amb la Junta de PAS-F, que va tenir lloc
el dia 6 de febrer amb el següent ordre del dia:

> 1. Aprovació de l’acta de la sessió anterior
> 1. Modificació de la RLT
> 1. Calendari d’estabilització i estat del procés
> 1. Calendari de formació
> 1. Torn obert d’intervencions

Quant al punt de Formació, Gerència proposa replantejar
el model de formació del PAS, i basar la formació en un conjunt
d'itineraris que proporcionarien competències, que seria el que
es valoraria en els concursos.

Gerència proposa formar una comissió de treball amb representants
tant de la part social (un representant per secció sindical) com
de la part pública, que es reunirien quinzenalment per tal de definir
el nou model de formació del PAS.

## Reunió conjunta Gerència + Comitè PASL (6/2/2020)

Ordre del dia:

> 1. Aprovació, si s’escau, de l'acta de la sessió anterior (19/12/2019)
> 1. Annex de l’acord de desenvolupament de la disposició transitòria
>   dissetena del Conveni Col·lectiu (estabilització)
> 1. Torn obert d’intervencions

A la reunió, la Gerència va proporcionar al Comitè una llista
provisional de les places que entrarien dins el procés d'estabilització,
llista que el Comitè hauria de ratificar com a molt tard el 17 de
febrer (data proposada per Gerència).

Per tal de poder verificar que a la llista de places a estabilitzar és
correcta, des de la secció de CGT vam sol·licitar a Gerència la següent
informació:

- llista del personal laboral no fix, amb la data d'entrada a la UPC
- criteris utilitzats per la Gerència en l'elaboració de la llista de
  places a estabilitzar

En data d'avui, la Gerència encara no ens ha proporcionat aquesta informació.
